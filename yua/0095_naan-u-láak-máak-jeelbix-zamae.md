# ¡Na’an u láak’ máak je’elbix Zamae’!

##
In xibil íits’ine’ chúunk’in ku yajal. Tene’ ma’ píik’ik ts’o’ok in wajali’ ¡tumen na’an u láak’ máak je’elbixene’!

##
Mix máak je’ik u jool yéetel u ch’eeneb in wotoch uti’al u sáasital ichil yéetel u juul k’iin wa ma’ teen.

##
-In chan xux eek’ech-, ku ya’alik ten in na’.

##
Kin wichkíil tin juunal, ma’ p’is ka’ isíinsa’akeni’.

##
Kex síis le ja’o’ yéetel tu’ le sakil p’o’o’ kin peechchajal ti’ob.

##
Ku ya’alik ten in na’ beya’ -ma’ u tu’ubul tech a ja’ik a koj-, kin núukik ti’ beya’ -mix bik’in u tu’ubul ten-.

##
Ken ts’o’okok in p’o’ikinbae’ kin máan in jáan tsik in nool yéetel in ts’e’ na’, ku ts’o’okole’ kin wa’alik ti’ob beya’: kanáantabáaje’ex.

##
Ken ts’o’okoke’ kin búukintik in nook’, -bejla’e’ ts’o’ok in nojochtal-, kin wa’alik ti’ in na’.

##
Ku páajtal in k’alik in xanab tin juunal.

##
Kin tsolt’antik in wíits’in ti’ jejeláas ba’alo’ob ku yúuchul tu kúuchil xook.

##
Táan xooke’ kin ts’áaik tuláakal in wóol ti’ jejeláasil kaambal.

##
Sáansamal kin meentik le jats’uts ba’alo’oba’, chéen ba’ale’ le ba’ax jach máan uts tin wiche’ seen báaxal.

##
* License: [CC-BY]
* Text: Michael Oguttu
* Illustration: Vusi Malindi
* Translation: Oscar Giovani Balam Canul, Leydi Patricia del S. Balam Carrillo, Cristina Bautista Escamilla
* Language: yua
