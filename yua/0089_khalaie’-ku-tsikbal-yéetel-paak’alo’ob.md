# Khalaie’ ku tsikbal yéetel paak’alo’ob

##
Leti’e’ Khalai. Yaan ti’ ukp’éel ja’ab. U k’aaba’e’ u k’áat u ya’ale’ “x-utsil ko’olel” ichil u na’tsilt’aan Lubukusu.

##
Khalaie’ ku yajale’ ku jáan bin u t’an le pak’áalo’obo’, ku ya’alik ti’ob beya’: -much meente’ex uts chan pak’áale’ex nojochchajake’ex uti’al a síijike’ex to’on ya’abach tak’an pak’áal.-

##
Khalaie’ ku t’anik le su’uk ken jo’op u xíimbal tak tu najil xook –much meent uts chan su’uk, líik’en táaj ya’axt’ube’en yéetel ma’ a tijil mix bik’in.

##
Khalaie’ ku máan aktáan ti’ wa jayp’éel lool ku síijilo’ob ka tu ya’alaj ti’ob beya’ –much meente’ex uts ma’ a ch’éensike’ex a looláankile’ex uti’al in jats’utskíinsik u tso’otsel in pool ta wéetele’ex.

##
Tu chúumukil u kúuchil xook Khalaie’ ku tsikbal yéetel jump'éel paak’áal, ku ya’alik bin ti’e’ -much meent uts a nojochchtal ka’ jenabaj yo’osal u páajtal k xook ta bo’oyil-.

##
Khalaie’ ku t’anik le paak’áal ikil k’ala’an u bak’pachil u najil xooko’, ku ya’alik bine’ -much meent uts a piimtal uti’al ma’ a cha’ik u yokol k’aak’as máako’ob.

##
Tu suutbal Khalai tu yotoche’ ku jan ch’enebtik bin le pak’áale’ ku ya’alik bin ti’e’ -ts’o’ok wáaj u tak’antal a wich-.

##
-Le ch’ujuk pak’áalo’obo’ láayli’ ya’axtake’ ki bin Khalai, tak sáamal chan pak’áal- ku ya’alik, ma’ xaan wa sáamale’ -yaan tech jumpéel tak’an pak’áal uti’al ten.-

##
* License: [CC-BY]
* Text: Ursula Nafula
* Illustration: Jesse Pietersen
* Translation: Oscar Giovani Balam Canul, Leydi Patricia del S. Balam Carrillo, Cristina Bautista Escamilla
* Language: yua
