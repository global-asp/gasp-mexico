# Le k’o’oxtamano’, le peek’o’ yéetel le xch'úupil wakaxo’

##
Le k’o’oxtamano’, le peek’o’ yéetel le xch'úupil wakaxo’ jach ma’alob éetailo’ob. Jump’éel k’iine’ j-bino’ob xíimbal ti’ jump’éel bo’olbijkisbuuts’.

##
Ka’a ts’o’ok le xíimbalilo’ le ajbisajkisbuuts’o’ tu ya’alajti’ob ka u bo’olto’ob úuchik u bisa’alo’obo’. Le xch'úupil wakaxo’ tu bo’otaj.

##
Le peek’o’ k’as máan u bo’otik tumen mina’an ti’ u p’iisil u tojol ti’.

##
Le ajbisajkisbuuts’o’ binuka’aj ka’ach u sut u yaalab u taak’in le peek’o’ le ka jóok’ u yáalkab le k’o’oxtamano’ ku ts’o’okole mixba’al tu bo’otaj.

##
Le ajbisajkisbuuts’o’ jach máan p’uja’an, j-binij yéetel ma’ tu sutaj u yaalab u taak’in le peek’o’.

##
Yo’osal le ba’ax úucho’, tak bejla’ake’ le peek’o’ ku tsáayal tu paach le kisbuuts’o’ uti’al u yilik ichil yo’osal u yilik wa ti’ yaan le ajbisajkisbuuts’ yo’osal u su’utul u taak’ino’.

##
Le k’o’oxtamano’ ku yáalkab chen u yu’ub u juum jump’éel kisbuuts’. Letie’ saajak ka k’a’alak tumen ma’ tu bo’otaj úuchik u bisa’alo’.

##
Le xch’uupilwakaxo’ ma’atech u p’u’ujul chen u yu’ub u náats’al jump’éel kisbuuts’, leti’e’ ku chen chaambel máan tuláak’ u tséel le bejo’, tumen letie’ u yoojele’ tu bo’oltaj úuchik u bisa’alo’.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Víctor Manuel Canché Yam, Edwin Florencio Koyoc Noh (UIMQroo)
* Language: yua
