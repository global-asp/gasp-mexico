# Ba’axten le ipopotamo’obo’ mina’an u tso’otselo’ob

##
Juntéenake’ juntúul t’u’ule’ táan u xíimbal tu jáal le ja’o’.

##
Ti’ xan yaan le ipopotamóo’, leti’ bine’ chen ti’ ku máan u xíimbali’ yéetel u jaantik le ya’ax su’uk yaan tu tséel le ja’o’.

##
Chen ba’ale’ le ipopotamóo’ ma’ tu yilaj waj ti’ yaan xan le t’u’ulo’, leti’e’ chen éen tun máan u jaanale’ ka tu ta’ache’etaj u chan ook le t’u’ulo’. Le t’u’ul túuno’ ku ya’alik ti’ beya: tseelabáaj ipopotamóo. Ma’ wáaj táan a wilik a ya’ache’emaj in chan ook.

##
Le ipopotamóo’ tu k’áataj ti’ le t’u’ulo’ ka sa’asak u si’ipil: sa’as in si’ipili’ t’u’ul, ma’ tin wilajech uch in ya’ache’etik a wooki’ chen ba’ale’ le t’u’ulo’ tu tuuku’ultaje’ mix jaaj le ba’ax ku ya’alaj ti’o’, leti’e’ ka tu ya’alaj te’ ipopotamóo’ chen táakili’ a ya’ache’etik in chan ooko’, chen ba’ale’ jump’éel k’iine’ yaan a bo’otik le ba’ax ta metajteno’.

##
Ka ts’o’oke’, le t’u’ulo’ taj yaajchaj tu yóol le ba’ax meenta’ab ti’o’ ka j-bin u kaxt le yuum k’áak’o’ ka tu ya’alaj ti’ beya: “xéen a tóok le ipopotamóo, le ken jóok’ok’ te’ ja’ yo’osal u bin janalo’, ka tu nuukaj le yuum k’áak’o’ “je’ele’ éetail t’u’ul, yaan in meentik jach bix a wa’alikteno’”.

##
Ma’ seen sáamlaje’ ka jóok’ janal su’uk le ipopotamóo náach ti’ le ja’o’, “¡zúum!” ka tóoch’banaj le k’áak’o’, ka ts’o’oktune’ le u yóol le k’aak’o tu laj tóokaj u tso’otsel le ipopotamóo.

##
Ka káaj túun u yook’ol le ipopotamóo’ ka j-bin u yáalkab ichil le ja’o’, ku ya’alik túun beya’: “¡in tso’otsel laj j-elij tumen le k’áak’o, mina’an in tso’otsel, tu’ux ts’o’ok in jats’uts tso’otsel yaan ka’ach ti’ teno’!”

##
Le t’u’ulo’ jach máan ki’imakchaj u yóol tumen laj j-elij u tso’otsel le ipopotamóo’. La’aten túun ku ya’alaj tak bejla’e’, le ipopotamóo’ sajak náachtaj te’ ja’o’ tumen mik ka’a tóoka’ak.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Luis Alfredo Tuz Canté, Lizet Magaly Chable Ake, Llobet Iván Cetzal Martínez (UIMQroo)
* Language: yua
