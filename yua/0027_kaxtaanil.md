# K´axt´aanil

##
In kaajale' jach ya’ab talamil yaan ti’ ka’achi. Kak chowak tsolikakba ka’achi uti'al ak ch'a’ik ja’ ti’ jump’éelili’ kúuchil.

##
Kak pa’atik le jaanal ku síibil to’on tumen u jeel wíiniko’obo’.

##
Kak k'alik chúunk'in ak otoch yéeltel je'eb yo'osal le ookolo’obo'.

##
¡Ya’abkach paalalo’obe’ ku p’atiko’ob u xooko’ob!

##
Le ko’olelo’obo’ ku meyajo’ob líik’ul lo’obayeno’ob ti’ u jeel kajtalilo’ob.

##
Le xi’ipalaalo’obo’ ku jóok’olo’ob xíimbal ti’ le kajtalilo’ ikil uláak’o’obe’ táan u meyajo’ob.

##
Le ken k’a’amchajak le iik’o’, u xixel ju’uno’ob ku p’áatalo’ob ch'uytal ti’ le che’o’ob yéetel le kooto’obo’.

##
Le máako’obo’ ku xootikuba’ob yéetel u xiixel néeno’ob pula’ano’ob te’ beejilo’.

##
Chen ka j-k’uch u k’iinile’ xu’up le ja’ yaan te’ tu’ux ku ch’a’abalo’ ka j-k’a’alij.

##
In yuume’ j-máan tuláakal le otocho’obo’ ka jo’op u ya’alik ti’ le kajnáalo’obo’ ka táakpajako’ob ti’ jump’éel múuch’tambal.

##
Tu much’ajuba’ob yáanal jumkúul nojoch che’ uti’al u yu’ubiko’ob ba’ax kun a’albil.

##
In yuume wa’alaje’ ka’a tu ya’alaj: “k'a'abet ak múuch’ meyajo’on uti’al ak xu’ulsik ak talamilo’obo”.

##
Jumae’, juntúul paal yaan ti’ waxak ja’abe’, kulukbaj tu chuun jump’éel che’, tu yawataj: “¡tene’ je’el in wáantaj ti’ míise’!”

##
Juntúul xko’olele’ tu ya’alaj, “le xko’olelo’obo’ u béeytal u much’ikuba’ob tin wéetele’ uti’al ak pak’ik ba’al jaantbil”.

##
Uláak’ máake’ wa’alaje’ ka tu ya’alaj, “le xiibo’obo’ yaan ak meentiko’on le ch’e’eno’”.

##
Tak láakalo’on tak ts’áaj jump’éel múuch’ aawat: “to’one’ k'a'abet ak k’exik ak kuxtalil.” Tak ti’ le k’iin je’elo, tak láakalo’on kak múuch’ meyajnajo’on uti’al ak xu’ulsik ak talamilo’ob’.

##
* License: [CC-BY]
* Text: Ursula Nafula
* Illustration: Vusi Malindi
* Translation: Noé Arnulfo Noh Cimá, Yareli Yeh Cab, Jassem Cauich Ek (UIMQroo)
* Language: yua
