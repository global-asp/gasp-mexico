# Kaax yéetel Koos

##
Ka’ach úuchile’, le káax yéetel le kooso’ ku biskuba’ob. Tu’ux kajakbalo’obe’ tuláakalo’ob jach uts. Mix juntúul ichilo’ob ku béeytal u xik’náal.

##
Juntéenake’, le yaajwi’ijilo’ k’uchij, le meentike’ le kooso’ yaanchaj u xíimabal jach náach uti’al u kaaxtik janal. Suunaj jach ka’ana’an. “¡K'a'abet u yaantal jump’éel bix je’el u páajtal u bin máak ma’ talamili’!”, tu ya’alaj le kooso’.

##
Ka ts’o’ok u je’esikuba’obe’, le kaaxo’ yaanchaj jump’éel ma’alob tuukul ti’. Káaj u molik u k’u’uk’mel u etailo’ob ku p’atiko’ob ikil u xíimbalo’obo’. “Ko’ox chuyik le k’u’uk’melo’ob uti’al k tsayik le to’ono’”, tu ya’alaj. “Beyo’ chen ch’a’abil ko’on bin”.

##
Chen ti’ le koos yaan púuts’ te’ kajtalilo’, beyo’ ka káaj u chuyik yáax leti’. Tu meentaj u xiik’ jats’uts ka j-líik’ij asab ka’anal ti’ le kaaxo’. Le kaaxo’ tu kaxtaj u púuts’ yo’osal u káajsik u chuyik u xiik’, ba’ale’ ma’ tu ts’o’oksaj ka ka’ani’. Tu p’aataj u púuts’ yóok’ol le ta’akuno’ ka’ bin u meent u janal u yaalo’ob.

##
Chen ba’ale’ uláak’ ch’iich’o’obo’ tu yilajo’ob le koos bin xik’náal náacho’, beyo’ ka tu k’áata’ajo’ob ti’ le kaaxo’ ka u majáanti’ob u púuts’ uti’al u meentiko’ob u xiiko’ob xan. Beytuno’, ma xáanchaje’ le ka’ano’ yaanchaj ya’ab ch’íich’o’ob táan u xik’náalo’obi’.

##
Ka j-bin u ts’ook le ch’íich’ u sut le púuts’ tu máajantajo’, le kaaxo’ ma’ kula’ani’. Beyo’ ka ch’a’ab le púuts’ tumen u paalalo’ ka káaj u báaxtikko’ob. Ka j-ka’ano’ob báaxale’, tu p’aatajo’ob le púuts’ te’ lu’umo’.

##
Ka’akate’, le kooso’ suutnajij. Tu k’áataj le púuts’ uti’al u chuyik u xiik’o’ tumen lúub ts’e’ets’ek u k’u’uk’mel le táan u xik’náalo’. Le kaaxo’ bin u kaxt tu púuts’ tu ta’akuno’ chen ba’ale’ mina’ani’. Tu kaxtaj te’ k’óobeno’ tak te’ táankabo’, ba’ale’ le púuts’o’ ma’ chíikpaji’. Mix tu’ux yaan.

##
“Chen ts’áaj ten jump’éel k’iin uti’al in kaxtik le púuts’o’” tu ya’alaj le kaaxo’. “Uti’al u páajtal a utskíinsik a xiik’ beyo’ u béeytal a xik’náal yo’osal a kaxtik jaanale’”. “Chen jump’éel k’iin,” tu ya’alaj le kooso’. “Wa ma’ ta kaxtaj le púuts’o’, yaan a síik ten juntúul a waal bey u bo’olile’".

##
Ka’ suutnaj le koos tuláak’ k’iino’, tu yilaje’ le kaaxo’ táan u la’achtik le lu’umo’, ba’ale’ le púuts’o’ mina’an. Beyo’ le kooso’ j-náats’ tu’ux yaano’ob le mejen kaaxo’obo’, tu ch’a’aj juntúule’ ka tu bisaj náach. Ts’o’okol le je’elo’ le kooso’ mantsats’ u yilik le kaaxo’ táan la’achik le lu’umo’ yéetel u mooch’o’ob uti’al u kaxtik le púuts’o’.

##
Le ken chíikpajak u yoochel u xiik’ le koos ti’ le lu’umo’, le kaaxo’ ku ya’alik ti’ u paalale’: “Náachkunsake’ex ti’ le tikin jéechkab lu’umo’.” Leti’obe’ ku núukio’ob: “Ma’ neetso’oni’, yaan ak jóok’ol áalkabil.”

##
* License: [CC-BY]
* Text: Ann Nduku
* Illustration: Wiehan de Jager
* Translation: Josue Vicente Balam Ojeda, José Alonso Cahun Sánchez, Emmanuel Jiménez Calix
* Language: yua
