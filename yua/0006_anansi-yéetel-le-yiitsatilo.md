# Anansi yéetel le yiits’atilo’

##
Ka’ach jach máan úuchile’ le wíiniko’obo' mixba’al u yoojelo’ob, mix u yoojelo’ob bix u yúuchul paak’ali’ wa bix u chu’uyul nook’i’, wa kex bix u babajta’al máaskabi’. Yuumtsil Nyame’ ti’ le ka’analilo’ ti’ leti’ yaan tuláakal le yiits’atil ti’ le yóok’ol kaabo’. U ta’akmaj ti’ jump’éel k’at.

##
Jump’éel k’iine’, Nyamee’ tu tukultaj u ts’áik le k’at tu’ux yaan le yiits’atilo’ ti’ Anansi’. Anansie’ ken u ch’ene’et ichil le k’ato’, ku kanik jump'éel túumben ba’al ¡jach ja’ak’al óolil!

##
Le k’aaka’s Anansio’ tu tukultaje’: “Yaan in ta’aksik le k’at ti’ u yóok’ol junkúul che’ jach ka’anal. ¡Bíin p’áatak chen ti’ teen!”, tu jit’aj jump’éel chowak k’áane’, tu to’aj le k’at yéetelo’ ka tu k’axaj tu t’eet’. Tu káajsaj u na’akal tu k’ab le che’o’, ba’ale jach talam u yilik u na’akal tumen lalajsúutuk ku kojkuba le k’at tu píixo’.

##
Táan u na’akale’, u chichan yaale’ táan u yilike’, ka tu ya’alaj ti’ beya’: “ma’ wáaj asab ch’a’abil ka na’akakech yéetel le k’at ta paacho'”. Anansie’ tu k’axaj le k’at tu paacho’, ka tu yilaje’ jach asab ma’ talami’.

##
Ti’ jump’éel súutuke’ páajchaj u k’uchul tu jo’ol le che’o’, ba’ale’ tu tukultaj: “k'a'abet ti’ teen ka yanak tuláakal le yiits’atilo’ ¡Ba’ale’ in waalo’ asab p’ila’an u yich ket teen!” Anansie’ jach p’u’uje’ ka tu pulaj le k’at tak tu ka’analil le che’o’.

##
Xiixpaj le k’at te’ lu’umo’. Le yiits’atilo’ j-p’áat jáalk’abil uti’al ka ch’a’abak tumen tuláakal máak. Bey tun le wíiniko’obo’ tu kanajo’ob paak’al, chuuy, babaj máaskab yéetel ya’abkach u jeel ba’alo’ob.

##
* License: [CC-BY]
* Text: Cuento de Ghana
* Illustration: Wiehan de Jager
* Translation: Víctor Manuel Canché Yam, Edwin Florencio Koyoc Noh (UIMQroo)
* Language: yua
