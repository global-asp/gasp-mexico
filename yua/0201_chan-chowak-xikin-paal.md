# Chan chowak xikin paal

##
Juntúul chan ch’úupale’ leti’ yáax ilej jump’éel mukul tamkas oochel te’ náachilo’.

##
Ikil u náats’al le tamkas oochelo’, le ch’úupalo’ tu yilaje’ juntúul yo’ompaja’an xko’olel.

##
Su’ulak, ba’ale’ yéetel xma’saajkile’, le chan ch’úupalo’ j-náats’ ti’ le xko’olelo’. “K’a’abéet k kanantik” tu ya’alajo’ob u láak’o’ob le chan ch’úupalo’. “U chaambal yéetel leti’e’ uts kun yaantal tik éetelo’on”.

##
Ma’ jach sáame’ le chambaalo’ káaj u síijil. “¡Ts’áaj a wóoli’!” “¡Taase’ex le xet’el nook’o’!” “¡Taase’ex le ja’o’!” “¡Ts’áaj a wóoliiiiiiiii!

##
Chen ba’ale’ ka j-síij le chaambalo’ ja’ak’ u yóolo’ob ka tu yilajo’ob. “¡Juntúul chowak xikin!”

##
Tuláakalo’obe’ chúun u tutukchi’ob. “Tik a’alajo’one’ yaan ik kaláantik leti’ bey u chaambalo’, lebeetike’ leti’ ko’on beetej”, ku ya’aliko’ob wa jaytúuli’. “¡Ba’ale’ leti’obe’ yaan u taasik talamilo’ob ti’ to’on!”, ku ya’aliko’ob uláak’ jaatso’.

##
Bey uchak u ka’a’ p’áatal tu juunal le xko’olelo’. Ku k’áatchi’itiktuba ba’ax ken u beet yéetel le chaambalo’. Beyxan ku k’áatchi’itikuba bix bíin p’áatak leti’.

##
Tu ts’ooke’ tu k’amaj u chaambalo’. U yojel beyo’ leti’ u na’ le chan chowak xikino’.

##
Wa ka p’áatak ma’ u nojochtal le paalo’, ma’alob u bin tuláakal ka’achij. Ba’axe’ jach táaj nojochaj le chowak xikino’ ka j-p’áate’ mixtan u tsa’ayal kuchbil tumen u na’o’. Je’en ba’ax ka u beete’ le chan chowak xíikino’ mix táan u béeytal u yu’ubik t’aan bey juntúul chan paale’. U na’e’ jach ku ka’anaj yéetel ku p’u’ujul. Yáan k’iine’ ku túuxtik meyaj bey juntúul ba’alche’e’.

##
Chowak xikine’ mixtáan u chanúuktik beyxan ku p’u’ujul. Ku ya’alike’ leti’e’ mixtan u tsa’ayal u meent mixba’al. Jump’éel k’iinake’ jach táaj p’u’uje’ ka tu kóoche’etaj u na’o’ ka j-bin péekel te’ lu’umo’.

##
Jach táaj su’ulakchaje’ ka j-bin u yáalkab chen mina’an u yichil.

##
Ka ch’éen u yáalkabe’ ts’o’ok u yáak’abtaj, chowak xikine’ saatal. “Liaaa”, ka jo’op u yáakan te e’ejoch’e’enilo’ – “Iiaaa”, ku núuka’al ti’ tumen u yéets’il. Tu juunal yaan te’elo’. Mochlajij ka j-ook u weenel.

##
Ka aaje’ chowak xikine’ táan u pakta’al tumen juntúul nojoch máak. Tu paklan paktajuba’obe’, chowak xikine’ yaanchaj ti’ jump’éel alab óolal.

##
Ka tun bin kajtal yéetel le nojoch máako’, e’esa’ab ti’ bix k’a’abéet u kaxtik u kuxtal. Le chowak xíikino’ tu kanaj ya’ab ba’alo’ob beyxan le nojoch máako’. Ku paklan che’ejo’ob yéetel ku paklan áantikuba’ob.

##
Jump’éel k’iine’ le nojoch máako’ tu k’áataj te’ chowak xikino’ ka bisa’ak tu yóok’ol jump’éel múul.

##
J-weeno’ob tu yook’ol le múuyalo’obo’. Le chowak xikino’ tu náaytaje’ k’oja’an u na’ yéetel jach k’a’ana’an ti’. Ka aaje’...

##
...le múuyalo’obo ts’oka’an u sa’atalo’ob pa’ate’il yéetel u nojoch etailo’.

##
Le chowak xikino’ tu oksaj óoltaj le ba’ax k’a’abéet u beetiko’.

##
Chowak xikine’ tu yilaj u na’ tuka’aten. Xáanchaj u paktikuba’ob. Ka ts’o’oke’ ka tu jíich’ meek’tajuba’ob.

##
Máan k’iino’obe’ ka tu kanajo’ob múul kuxtal chowak xikin yéetel u na’. Jujump’íitil uchak u náats’al uláak’ máako’ob kajtal tu yiknalo’ob.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Maria Gelmy Cauich Cocon, Ruth del Carmen Chuc Caamal (UIMQroo)
* Language: yua
