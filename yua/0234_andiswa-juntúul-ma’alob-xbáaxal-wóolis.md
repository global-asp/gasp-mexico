# Andiswa, juntúul ma’alob xbáaxal wóolis

##
Andiswae’ ku chen ilik bix u báaxtiko’ob kóoche’ wóolis le xi’ipalalo’obo’. Leti’e taak u báaxal ichil le múuch’ilo’. Tu k’áataj ti’ le ajbe’elbesaj wa je’el u béeytal u báaxal yéetel letio’obe’.

##
Le ajbe’elbesajo’ tu núuktaj ti’: “Ti’ le najilxooka’ chen xi’ipalo’ob je’el u páajtal u báaxtiko’ob kóoche’ wóolise’”.

##
Le xi’ipalo’obo’ tu ya’alajo’ob ti’ Andiswae’ ka xi’ik báaxal pul wóolis. Lelo’ uti’al ch’úupal yéetel le kóoche’ wóoliso’ uti’al xi’ipalal. Leti’e’ j-p’u’ujij.

##
Ti’ uláak’ k’iino’, u najlxook Andiswae’ yaan ti’ jump’éel ketlam báaxal wóolis jach páaybe’en. Le ajbe’elbesajo’ k’as tuukul u ka’aj tumen le u jach ma’alob ajkóoche’ wóoliso’ k’oja’anchajij, beytuno’ mixtan u páajtal u báaxal.

##
Andiswae’ áalkabnajij iknal le ajbe’elbesajo’ ka tu jach k’áataj ti ka oksa’ak báaxal. Le ajbe’elbesajo’ ma’ u yojel ba’ax ken u meenti’. Tu ts’ooke’ tu cha’aj u báaxal Andiswa.

##
Le báaxalo’ jach talam u bin. Tak ti’ u chúumuk báaxalile’, mixjuntúul múuch’il u yoksej gool.

##
Ichil u ka’ajaats báaxalile’ juntúul ichil le xi’ipalo’obo’ ti u máansaj le wóolis ti’ Andiswa, leti’e’ tu kóoche’ataj yéetel tuláakal u múuk’e’ ka tu yoksaj jump’éel gool.

##
Le máaxo’ob cha’antiko’ awatnajo’ob yéetel ki’imak óolal. Tak ti’ le k’iin je’elo’, le ch’úupalo’obo’ ku cha’abal u báaxtiko’ob kóoche’ wóolis te’ najilxook je’elo’.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Ángel Michel Chablé Tuz, Emmanuel Canté Pech, Alam Collí Nahuat
* Language: yua
