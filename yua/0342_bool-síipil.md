# Bo’ol síipil

##
Jump’éel téenake’ in na’e tu taasaj u yich pak’al.

##
Ka tik k’aatajo’on ti’e’ :“Ba’ax k’iin je’el u páajtal k jaantik u yich le pak’al ta taasajo’”. In na’e’ tu núukaj: “Te áak’aba’ leti’ ken k jaantej”.

##
In suku’un Rahime’ jach maalix. Ku túuntik tuláakal u yich le pak’alo’. Jach ya’ab u janal.

##
“¡Il a wil ba’ax tu meentaj Rahim!” tu yawajtaj in wíitsin. Ka tin núukaj ti’e’: “Rahime’ jach maalix yéetel jach ko’”.

##
In na’e’ j-p’u’ujij ti’ Rahim.

##
To’on xane’ j-p’u’ujo’on ti’ Rahim. Chen ba’axe letie’ ma’atan u yaj óoltik ba’ax tu méetaj.

##
"Ma’atan wáaj a jats’ik Rahim”, ku k’áatik in chan íits’in.

##
“Jee’lili’ a yaj óoltike’ chan Rahim”, ku ya’ala’al ti’ tumen in na’.

##
Rahime’ káaj u yu’ubik u taaktal u xeej.

##
“We’ yaaj in nak’”, ku chaambel a’alik Rahim.

##
In na’e tu na’ataj yanili’ u yúuchul k’aas ti’ Rahime’. ¡U yich le paak’alo táan u topik Rahim!

##
Ts’o’ok u xáantal beyo’, Rahime’ tu k’áataj sa’asaj si’ipil ti’ to’on. Ka tu jok’chi’itaje’. “Ma’ táan in suut in ka meentej”. Tik láakalo’one’ tik k’amajo’on u jok’chi’ Rahim.

##
* License: [CC-BY]
* Text: Adelheid Marie Bwire
* Illustration: Melany Pietersen
* Translation: María del Rosario Poot Cahum, Martha Beatriz Kanxoc Ek (UIMQroo)
* Language: yua
