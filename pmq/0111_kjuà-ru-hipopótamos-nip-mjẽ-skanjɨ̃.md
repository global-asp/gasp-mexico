# ¿Kjuà ruꞌ hipopótamos nip mꞌjẽ skanjɨ̃?

##
Nda ganuꞌ, biuꞌ nkjuà rua en biuꞌ nkã̀u de biuꞌ nkiuãmp.

##
Biuꞌ hipopótamo meju bibiuꞌ nkjuande, rua y naung kꞌiɨy de ruꞌ xiɨ ñkiɨjɨilꞌ y nmꞌã̀u.

##
Biuꞌ hipopótamo nip danũ̀ ke biuꞌ nkjuà meju bibiuꞌ y daꞌlɨ̀ꞌtp kyi makuà sin ke u mang.
Biuꞌ nkjuà danꞌjãsp daguaꞌan, "¡Hipopótamo! ¿Kas nip kañũꞌũ ke kaliɨꞌtk kyi sakuà?"

##
Biuꞌ hipopótamo daꞌuàjanp skjuat biuꞌ nkjuà: "Mjàu tariàjau. Nip nanũ̀tkꞌ. ¡Por favor, jiadgat!" Peru biuꞌ nkjuà nip daꞌkuàjayꞌp y dasep, "¡Luke naꞌĩ̀ jiɨꞌ namiàng! ¡Gua kanũꞌũ ke en nda ganuꞌ njẽꞌẽu de niñꞌãꞌ"

##
Biuꞌ nkjuà gamã gaꞌàꞌt biuꞌ ñkiuɛ̀ y dasep, "Kariuat y jiɨñky biuꞌ hipopótamo kuandu gulejeng de biuꞌ kantɛ y mã̀ ganaung ruꞌ xiɨ. ¡Dalɨ̀ꞌtk!" Biuꞌ ñkiuɛ̀ daꞌuã̀u, "Nip kaꞌiuà lariàjautkꞌ, bimiùjutk nkjuà nꞌuĩ̀ luke jiɨꞌ kaꞌiàjaunk."

##
Mas datɛ̀uꞌ, biuꞌ hipopótamo naung xiɨ kajuã̀y de biuꞌ nkiuãmp, "Zuum" biuꞌ ñkiuɛ̀ gutsau mjàu ntɨꞌ y biuꞌ ñkiuɛ̀ dajuɨñp ruꞌ skanjɨ̃p biuꞌ hipopótamo.

##
Biuꞌ hipopótamo danꞌjãsp gampàjañꞌ y danɛjɛꞌp en biuꞌ kantɛ. ꞌMɛ̀jɛ ruꞌ skanjɨ̃p najiɨñ! ¡Biuꞌ skanjɨ̃k nip laꞌĩ̀! ¡Biuꞌ skanjɨ̃k spàjauꞌts!"

##
Biuꞌ nkjuà meju mjàu lajiung de ke biuꞌ skanjɨ̃p de biuꞌ hipopótamo najiɨñ. Y ast chiñi, pur biuꞌ ñꞌkiuɛ̀, biuꞌ hipopótamo ni xiɛ̀ꞌɛp juãy de biuꞌ kantɛ.

##
* License: [CC-BY]
* Text: Basilio Gimo, David Ker
* Illustration: Carol Liddiment
* Translation: Constantino Gómez González
* Language: pmq
