# Biuꞌ xikiɨlꞌ, biuꞌ ndrù y biuꞌ pagas

##
Biuꞌ xikiɨlꞌ, biuꞌ ndrù y biuꞌ pagas mjàu tamjiãng. Nda ganuꞌ gamãdat gapã̀dat nda kamꞌus en nda taxi.

##
Kuandu daljung biuꞌ npjã̀, buꞌ gandɛ̀jɛ kamiun dasebat ke mꞌjẽ ñkjiꞌu biuꞌ pasaje de kad nda. Biuꞌ pagas dajuiꞌu biuꞌ pasajep.

##
Biuꞌ ndrù dajuiꞌu kꞌiy mas, purke nip laꞌmẽ biuꞌ tamĩ̀n mꞌɛkꞌat.

##
Buꞌ gandɛ̀jɛ kamiun ya nup pù tamĩ̀n ke lañjiɛ̃̀mp a biuꞌ ndrù, kuandu biuꞌ xikiɨlꞌ danɛjɛꞌp sin ke dajuiꞌu ni nɛp.

##
Buꞌ gandɛ̀jɛ kamiun meju mjàu tsuɛ̃ng. Gamã sin ke dagù biuꞌ tamĩ̀n ke lañꞌjiɛ̃̀mp biuꞌ ndrù.

##
Pur niñꞌãꞌ nɛp, ast chiñi, biuꞌ ndrù nɛ̃jɛ̃ꞌp lañiã̀ꞌãñp de biuꞌ kamiun pa nꞌmàjauꞌ kañjiuyp buꞌ gandɛ̀jɛ kamiun ke lamjũ̀np biuꞌ tamĩ̀n ke lañjiɛ̃̀mp.

##
Biuꞌ xikiɨlꞌ gamã danɛ̃jɛ̃ꞌp kuandu daꞌuꞌ ke banꞌduà nda kamiun. U tèꞌeun de ke gachꞌìꞌ purke nip dajueꞌeu biuꞌ pasajep.

##
Y biuꞌ pagas nip tsuɛ̃ng kuandu nda kamiun banꞌduà laꞌnũp dajueuꞌ nda kamiaꞌay pa njùjuñ biuꞌ danuɛjɛꞌ, purke u nũꞌũ ke dajueꞌeu biuꞌ pasajep mꞌɛkꞌat.

##
* License: [CC-BY]
* Text: Fabian Wakholi
* Illustration: Marleen Visser, Ingrid Schechter
* Translation: Constantino Gómez González
* Language: pmq
