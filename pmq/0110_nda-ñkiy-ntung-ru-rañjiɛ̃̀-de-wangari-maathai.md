# Nda ñkꞌiy ntꞌung: ruꞌ rañꞌjiɛ̃̀ de Wangari Maathai

##
En biuꞌ kamꞌus ke lamĩ en biuꞌ kampiẽyꞌp de biuꞌ mpè Kenia en África de biuꞌ este, nda lꞌiy ñkꞌiy tajau ntjajau en ruꞌ kanjuã̀ kun buꞌ tsũ̀. Biuꞌ njẽuꞌ ɛs Wangari.

##
A Wangari mjàu ntàñ meju kaꞌimp. En biuꞌ ñkiɛ̀ꞌ kaljiũꞌũ de ruꞌdat raꞌpiàyat, u lasaꞌaung ruꞌ jiaung kun biuꞌ bikjiuàꞌp y tũꞌũ kꞌiy kꞌiung en biuꞌ kampuꞌ xipiaꞌts.

##
Biuꞌ ganuꞌ ke mas nꞌtàñ ɛs kuandu en biuꞌ dagujunꞌ. Kuandu ɛs mjàu kampiujunꞌ y nip nũꞌũ ruꞌ kiuãng. Ntũ̀ns ɛs kuandu Wangari nꞌmẽ ke nꞌkuɛp biuꞌ nꞌeùs. U rua pur ruꞌ danuɛjɛꞌ kꞌiyat de ruꞌ kanjuã̀, njũjũñky ruꞌ ñkiuãmp ke lamĩ en biuꞌ ñꞌñuɛ̃jɛ̃ꞌp.

##
Wangari ɛs nda ntjuy lꞌiy mjàu tsjàu nɛꞌ y nip lajuꞌu nꞌmɛ̀ pa nꞌmã̀ biuꞌ skuɛl. Peru buꞌ nànp y buꞌ ꞌmɛuꞌ mjang ke u nàjayꞌ pa nꞌmàybat kun ruꞌ kakꞌĩ̀ de biuꞌ katꞌùs. Kuandu dapã̀ tiriùjuñ rañꞌkiɨ̃jɨ̃, buꞌ liay de u daꞌmɛꞌɛndat ruꞌdat tàdbat pake u lamã en biuꞌ skuɛl.

##
¡U ntàñ laxauꞌ! Wangari laxauꞌ mjàu maneꞌen kun kad nda de ruꞌ kꞌiɨx ke uàjau. U mjàu mã̀p en biuꞌ skuɛl ke dabaꞌat pake lasauꞌ en Kutɛꞌɛ Lejemp. ¡Wangari mjàu nisp nꞌuà! U mang nasauꞌ mas de biuꞌ npuꞌ.

##
En biuꞌ universidad americana, Wangari naxauꞌ bale nɛp dijiu. U naxauꞌ de ruꞌ kiuãng y pɨk tꞌẽ̀ ruꞌ ntay. Y u damaꞌa kumu u datay: lamjĩng kun buꞌ njèu kampiuꞌp de ruꞌ kiuãng spàjauꞌts en ruꞌ nakuãng de Kenia.

##
Nkjant mas laxauꞌ, mas nũꞌũ ke ntàñ ruꞌdat ꞌliɛdat de Kenia. U mang ke ndudat nìsbat nꞌuàdat y majayat. Nkjant mas laxauꞌ, mas lamaꞌa biuꞌ nꞌeùs en África.

##
Kuandu damàjañꞌ biuꞌ skuɛl, daꞌkuɛp en biuꞌ Kenia. Peru biuꞌ npiuꞌ ya klɛ xinchjaꞌ Lamĩ kꞌiɨt kjiàjaꞌut de mbiaꞌayat en ꞌmɛ̀jɛ biuꞌ kampuꞌ. Ruꞌdat ñkjiuyat nip mꞌjẽ kiuãng pa ñꞌkꞌĩ̀ ñkiuɛ̀ y ñkꞌĩ̀ mjiɨng. Ruꞌdat ꞌliɛdat ɛsat banjuɛ̃ꞌɛ̃dat y ruꞌdat lꞌiyat ñkjiũyat.

##
Wangari nũꞌũ nɛp nꞌẽ̀. Dasaꞌabat ruꞌdat ñkjiuyat nꞌkjiũꞌũ kiuãng kun kꞌiung. Ruꞌdat ñkjiuyat lꞌɨ̀ꞌky ruꞌ kiuãng y kjuɨ̃ꞌ nibiuꞌ tamĩ̀n pa ljiùng ruꞌdat rapiàyat. Ruꞌdat ñkjiuyat mjàu taljeung. Wangari daguàybat pake tatsꞌauꞌ mas ntɨꞌdat y banisat.

##
Kun ruꞌ ganuꞌ, ruꞌ kiuãng dijiu guntayat ñꞌkiɛ̀ꞌ biuꞌ nakuãng, ruꞌ ñꞌkiuãmp kuɛ̀ tsung. Biuꞌ ñꞌjiɛ̃̀ de Wangari naꞌiuꞌ pur ꞌmɛ̀jɛ África. Chiñi en niñꞌãꞌ ganuꞌ, bale kiuãng guntaky sajiꞌip ruꞌ kꞌiung Wangari.

##
Wangari datajau ntjajau mjàu nis. Ruꞌdat ꞌliɛdat de ꞌmɛ̀jɛ biuꞌ npuꞌ danjũ̀, y dabù nda matɛjɛꞌp mjàu laꞌiajaunꞌ. Njẽuꞌ Matɛjɛꞌ Nobel de biuꞌ Paz u ɛs buꞌ kantàp ntjuy ke datàjaꞌch.

##
Wangari gatũ en biuꞌ ñꞌkiɨ̃jɨ̃ 2011, peru tajuꞌunan nꞌmaꞌanan kad ke tanũꞌũnan nda nkuãng spàjauꞌts.

##
* License: [CC-BY]
* Text: Nicola Rijsdijk
* Illustration: Maya Marshak
* Translation: Constantino
* Language: pmq
