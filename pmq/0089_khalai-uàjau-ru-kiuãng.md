# Khalai uàjau ruꞌ kiuãng

##
Buꞌ ɛs Khalai. Laꞌmẽ tiriùjuñ rañꞌkiɨ̃jɨ̃. Biuꞌ njẽuꞌ mang nꞌmang "laꞌmẽ manjuɛ̃̀ꞌɛ̃p" en biuꞌ ñꞌjiɛ̃̀p njẽuꞌ Lubukusu.

##
Khalai ganu y uàjau a ruꞌ kiuãng danã̀s. "Kajiuꞌu, kiuãng danã̀s mjàu guntaykꞌan pake kiyùgan bale danã̀s batã̀ꞌ."

##
Khalai uàjau ruꞌ xiɨ nkjãnt rua en biuꞌ skuɛl. "Kajiuꞌu, kantaky mjàu ñꞌkiɨ̃jɨ̃ilꞌ y ni xiɛ̀ꞌɛp kaꞌu."

##
Khalai najiùjuñ kantàu de kara kiung mpè. "Kajiuꞌu, kiung, siga kañkiunkꞌan pake njũ̀ꞌskꞌan en biuꞌ skanꞌjɨ̃k."

##
En biuꞌ skuɛl, Khalai uàjau nda nkuãng ke lamĩ en biuꞌ kañꞌkiɛ̀ꞌp de biuꞌ kañjiuyp ntꞌùs. "Kajiuꞌu, nkuãng, kantay kun mjàu kiɨꞌt raxì pake njuꞌunanꞌ nꞌuàjaunanꞌ kꞌiɨx kampiup de biuꞌ naxiàung."

##
Khalai uàjau biuꞌ nkjã̀jãuꞌt de biuꞌ mpè ke kuàjauꞌt biuꞌ skuɛl. "Kajiuꞌu, kuntaky mjàu banis pake kamiaꞌay ruꞌdat ꞌliɛdat sanɛgan ke mjang njɨ̃ꞌɨ̃yat."

##
Kuandu Khalai gakuɛ biuꞌ nꞌyeùs, u gamã gapã̀ biuꞌ nkuãng danã̀s y daꞌuàjaunꞌp: "¿Ya bàjau ruꞌ danã̀s de jiɨꞌ?"

##
"Ruꞌ danã̀s gua laꞌchjàꞌaun ñkꞌiɨjɨilꞌ," mang Khalai. "Tañũ̀ye piãꞌã, nkuãng de danã̀s," Khalai kuɛ̀ danꞌjãsp. "¡Skjaꞌ piãꞌã gua kaꞌmẽ nda lista de danã̀s y batàꞌ pa kiau!"

##
* License: [CC-BY]
* Text: Ursula Nafula
* Illustration: Jesse Pietersen
* Translation: Constantino Gómez González
* Language: pmq
