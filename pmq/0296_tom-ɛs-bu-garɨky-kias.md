# Tom, ɛs buꞌ garɨꞌky kꞌias

##
Tom pɛjɛ nda santsaꞌ de kꞌias batàꞌ.

##
Tom mã̀ biuꞌ kañkiɛ̀ꞌp mã̀ garɨꞌky kꞌias.

##
Ruꞌdat ꞌliɛdat ljaung fruta en biuꞌ kañkiɛ̀ꞌp.

##
Peru ni naꞌu taung ruꞌ kꞌias de Tom. Ruꞌdat ljàmbat ruꞌdat ñꞌkjiuyat.

##
"En biuꞌ kamꞌusganꞌ xiauꞌ ruꞌdat ñꞌkjiuyat lꞌɨ̀ꞌky fruta, "sep ruꞌdat ꞌliɛdat. "¿De nɨk ꞌliɛdat ɛs niñꞌãꞌ?" lariàjaudat ruꞌdat ꞌliɛdat.

##
Peru Tom nip lakuãꞌp. Siga maꞌa, "¡Kiàngant ruꞌ raꞌkꞌuas! ¡Kiàngant ruꞌ raꞌkꞌuas mꞌãus matã̀ꞌ!"

##
Nda ntjuy maꞌau nda mantun de kꞌias de biuꞌ lamɛs. Iɛꞌɛut tsjàu ruꞌ kꞌias.

##
Buꞌ ntjuy taung ruꞌ kꞌias.

##
Mas ꞌliɛdat nẽ̀dat en biuꞌ kakiãung. Ljaung ruꞌ kꞌias de Tom y njàung.

##
Mas nda kamiaꞌay, biuꞌ santsaꞌ ya baꞌu. Tom pɛꞌɛ biuꞌ tamĩ̀n ke datɛjɛꞌ.

##
Juã̀y, Tom taung saljã̀jãnꞌ, nchaulꞌ danuã y pan. Jũ̀ꞌts ruꞌ nɛp en biuꞌ santsaꞌp.

##
Tom pɛjɛꞌ biuꞌ santsaꞌ en biuꞌ ganã̀p y mã̀ en biuꞌ nꞌeùs.

##
* License: [CC-BY]
* Text: Humphreys Odunga
* Illustration: Zablon Alex Nguku
* Translation: Constantino Gómez González
* Language: pmq
