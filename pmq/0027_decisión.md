# Decisión

##
Biuꞌ kamꞌus laꞌmẽ bale salꞌẽꞌẽu. Naꞌuĩ̀nanꞌ nda fila mpaꞌau pa nkuɨ̀jɨꞌnan kantɛ de nda kapius.

##
Tapɛnanꞌ mjiɨ̃ng ke dabùdat karadat ꞌliɛdat.

##
Natsɛ̀ꞌɛunanꞌ biuꞌ stsꞌɛuꞌ de biuꞌ kaꞌùsanꞌ gua katsjaꞌau yake lamĩ bale gapɛ̃dat.

##
Baledat lꞌiyat datjày biuꞌ skuɛl.

##
Ruꞌ lꞌiyat ljàjau ljiajau nkjuande gatajaudat ljiajau de kara ramꞌus.

##
Ruꞌdat gadɛ̀uꞌdat nduàꞌanat pur biuꞌ kamꞌus nkjãnt karadat ljàjau ljiajau pɨk lamĩ mbiàꞌayat de ruꞌdat ꞌliɛdat.

##
Kuandu juɨ̀jɨñꞌ biuꞌ gaꞌmau, nkꞌɨx de xchꞌàyꞌ laꞌjiɛt de kiuãng y kjiã̀jãuꞌt.

##
Ruꞌ ꞌliɛdat daljaꞌaudat pur vidrios basut y dalꞌàilꞌat sin ke danꞌjũ̀.

##
Ntũ̀ns, nda ganuꞌ, ruꞌ kapius daꞌu y ruꞌ batsìganꞌ baꞌu.

##
Buꞌ tàk rua de katꞌùs en katꞌùs uàjaunꞌbat a ruꞌdat ꞌliɛdat que lamãdat en nda tamã̀nꞌch de biuꞌ kamꞌus.

##
Ruꞌdat ꞌliɛdat tamꞌjiã̀nꞌch kampiuꞌp de nda nkuãng pa ñꞌkꞌiùꞌ.

##
Buꞌ tàtk gunjãs y damang: "Lakiɨ̃ꞌ gatajaunanꞌ ljiajau ꞌmɛ̀jɛnanꞌ pa nkjuàꞌadanꞌ ruꞌ salꞌẽꞌẽu".

##
Juma, de tiñjiũꞌũn rañꞌkiɨ̃jɨ̃, ke meju en nda nkuãng de nda nꞌpiù nkuãng gampaꞌa: "Tajuꞌu nꞌguày nꞌmã̀nꞌch xchꞌày".

##
Nda ntjuy damang: "Ruꞌ ñkjiuyat ꞌtjuꞌu gunꞌẽdat kun kiau pa ntũꞌũnanꞌ nɛp banjã̀ung.

##
Kuɛ̀ nda ꞌlɛ nañjã̀s y damang: "Ruꞌ ꞌliɛdat gakꞌiuɛꞌɛ nda kapius".

##
ꞌMɛ̀jɛnanꞌ tampaꞌanꞌ kun nda xiauꞌ ñꞌjiɛ̃̀: "Taꞌmẽnanꞌ ke nꞌguàjaunꞌanꞌ biuꞌ pɨk taꞌuĩnanꞌ". Desd nibiuꞌ ganuꞌ natajaunanꞌ ntjajau ꞌmɛ̀jɛnanꞌ pa nkjàꞌadanꞌ ruꞌ salꞌẽꞌẽuganꞌ.

##
* License: [CC-BY]
* Text: Ursula Nafula
* Illustration: Vusi Malindi
* Translation: Constantino Gómez González
* Language: pmq
