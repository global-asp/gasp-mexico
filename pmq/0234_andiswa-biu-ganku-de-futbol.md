# Andiswa biuꞌ gankꞌuꞌ de futbol

##
Andiswa pajauꞌdat ruꞌdat lꞌiyat lamjĩdat futbol. U mang naguiju kun ruꞌ gamjĩndat. daꞌuàjaunꞌp buꞌ saꞌabat si lajuꞌu nasauꞌ kun ndudat.

##
Buꞌ gasauꞌ dajũ̀ꞌts ruꞌ skanꞌɛ̀ en biuꞌ santɛ̀ꞌp y daꞌuã̀u: "En niñꞌãꞌ skuɛl, xiauꞌ ruꞌdat gadɛ̀uꞌdat tjuꞌu namjĩndat fútbol".

##
Ruꞌdat lꞌiyat datsjep ke lamã gamjĩng nétbol. datsjep ke biuꞌ nétbol ɛs pa mjiũꞌũdat y biuꞌ fútbol pa ruꞌdat gadɛ̀uꞌdat.

Andiswa gantsuɛ̃̀ng.

##
Biuꞌ nda ganuꞌ, biuꞌ skuɛl laꞌmẽ nda stamjĩng de fútbol mjàu laꞌiajaunꞌ.
Buꞌ ꞌlɛ ke saꞌabat biuꞌ stamjĩng nꞌuà lariàjap purke buꞌ mas mjàu bimiùjup danꞌĩng y nip lajuꞌu lamjĩng.

##
Andiswa danɛ̃jɛ̃ꞌp ast buꞌ ke saꞌabat biuꞌ stamjĩng y daꞌuàjanp ke lanuãp ke u lamjĩng.
Buꞌ naꞌu ke saꞌabat biuꞌ stamjĩng nip nũꞌũ nɛp nꞌẽ̀.
Peru damang ke Andiswa lanjɨ̃yꞌ lamjĩng kun ꞌmɛ̀jɛdat ruꞌ màsat gamjĩndat.

##
ɛs nda stamjĩng mjàu ntjajau.
Pa biuꞌ medio ganuꞌ, ninda de ruꞌ gamjĩndat dajuɨ̀yꞌ nda gol.

##
En biuꞌ kañꞌkiɛ̀ꞌp de biuꞌ stamjĩng, nda de ruꞌdat lꞌiyat dagù nda nkꞌɨx Andiswa pake lajɨyꞌ lamjĩng.
U danɛjɛꞌp baneꞌen ast biuꞌ portería contraria.

Danã̀jãñ biuꞌ nmiàñꞌ kun ruꞌ banisp y dajuɨ̀yꞌ nda gol.

##
Ruꞌdat ꞌliɛdat gampaꞌanat taꞌkjiung.
Desd nibiuꞌ ganuꞌ, ruꞌdat mjiũꞌudat danꞌjuãbat lamjĩndat fútbol en biuꞌ skuɛl.

##
* License: [CC-BY-NC]
* Text: Eden Daniels
* Illustration: Eden Daniels
* Translation: Constantino Gómez González
* Language: pmq
