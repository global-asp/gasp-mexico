# Zama ɛs mjàu tsjàu nɛꞌ

##
Buꞌ ꞌjuèu ñkꞌiy nu mjàu datɛ̀uꞌ. Kiau lanu guaxiñiꞌu, ¡pur mjàu tatsjàu nɛꞌ!

##
Kiau ɛs buꞌ ke lanjɛ̀ ke biuꞌ kantìl de biuꞌ ganuꞌ lanꞌjɨ̃yꞌ en biuꞌ kaꞌùsanꞌ.

##
"Jiɨꞌ ɛs biuꞌ gankꞌuꞌk de biuꞌ guaxiñiꞌu," tẽ̀ꞌ buꞌ nàn.

##
Taꞌchìꞌs kiau taꞌjiɨ̀ y nip lakɨ̃ꞌ ke naꞌau nmàyk.

##
Tajuꞌu tanjãjãñ biuꞌ kantɛ mpiaꞌan y biuꞌ saljã̀jãnꞌ sasuaꞌ masɨx.

##
Nàn sek, "Nip kajiu de ruꞌ chìꞌ. "Kiau taꞌuã̀u, "¡Nixiɛ̀ꞌɛp taju!"

##
Nãꞌãñ de ke taꞌchìꞌs, tanꞌkuàuꞌ y buꞌ nꞌtsꞌũ̀k, y lasebat ke gamꞌjĩ nda mjàu ganuꞌ.

##
Juã̀y, latɨ̃jɨ̃ ruꞌ ramꞌjɨ̃ꞌɨ̃t, "Chiñi ya tantɨꞌ, nàn, "lasep.

##
Tajuꞌu tapuꞌt ruꞌ batun de biuꞌ skajulꞌ y lasuꞌts biuꞌ sansuꞌts de ruꞌ piaꞌts.

##
Y kiau lanũꞌũ ke buꞌ juèu ñkꞌiy nũꞌũ ꞌmɛ̀jɛ ruꞌ rañꞌjiɛ̃̀ de biuꞌ skuɛl.

##
En ruꞌ kaꞌchjauꞌ, lapù lu mas mjàu de kiau en ꞌmɛ̀jɛ ruꞌ nɛp.

##
ꞌMɛ̀jɛ ruꞌ ganuꞌ taꞌuĩ̀ kun ruꞌ nɛp bàjau. Peru luke mas lantàñ taꞌuĩ̀ ɛs ¡tamjing, tamjing y tamjing!

##
* License: [CC-BY]
* Text: Michael Oguttu
* Illustration: Vusi Malindi
* Translation: Constantino Gómez González
* Language: pmq
