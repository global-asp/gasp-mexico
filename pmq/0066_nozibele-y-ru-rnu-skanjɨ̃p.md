# Nozibele y ruꞌ rnuꞌ skanjɨ̃p

##
Laꞌmẽ bale ganuꞌ, rnuꞌ mjiũꞌũdat guljɨ̀dat mã̀ gatꞌàꞌt kiuãng.

##
Laꞌuĩ̀ mjàu mpa, bɨ̀jɨy ke gamãdat natsjajaundat en biuꞌ ñkiuãmp. Namjĩndat, tandùꞌudat, y natsjajaundat en biuꞌ kantɛ.

##
Xiñkiuãmp, danjũ̀ ke ɛs datɛ̀uꞌ. Danjɛjɛꞌp en biuꞌ kamꞌus.

##
Kuandu mejudat ripiɨ de biuꞌ ntꞌùs, Nozibele damaꞌau biuꞌ xiñjiɨ̀yꞌ y danũ̀ ke danꞌjɛ̀ biuꞌ ntɛꞌɛ. "¡Kajiuꞌukꞌan, kamnbèꞌengant gua kaꞌàꞌt!" kutɛꞌɛ dasebat ruꞌdat bimiùjubat. Peru ruꞌdat bimiùjubat ñkjiuyat datsjep ke ya ɛs mjàu datɛ̀uꞌ.

##
Bɨ̀jɨy ke Nozibele daꞌkuɛp laꞌjiɨ̀ en biuꞌ ñkiuãmp. Dakuɨ̀jɨ biuꞌ ntɛꞌɛ y dagù maneꞌen pa nꞌkuɛp en biuꞌ nꞌyeùs. Peru namiɨ̀ en biuꞌ kampiujunꞌ.

##
En biuꞌ kajuã̀y nũꞌũ nda kantìl ke banꞌduà en nda ñkꞌiy ntꞌùs. Danɛjɛꞌp ast bibiuꞌ pɨk màꞌay biuꞌ ntꞌùs y dantànk biuꞌ kanɛ̀ stsjɛuꞌ.

##
Nip dakuɨ̀p nꞌuà, nda ndrù dasèng biuꞌ stsjɛuꞌ y daꞌuàjanp, "¿Nɛp kamiang?" "Kiau namiɨ̀ y lakɨ̃ꞌ nꞌuàꞌt pɨk ntaꞌɨ̃jɨ̃ilꞌ," daꞌuã̀u Nozibele. "Kajɨꞌky sinu ntsuꞌulkꞌ" damang biuꞌ ndrù. Bɨ̀jɨy ke Nozibele najiùjuñ.

##
Juã̀y biuꞌ ndrù damang, "¡Ĩ̀t ntsjɨjɨñ pa kiau!" "Peru ni xiɛ̀ꞌɛp taꞌuĩ̀ ntsjɨjɨñ pa nda ndrù, "u daꞌuã̀u. "Ĩ̀t ntsjɨjɨñ, u ntsuꞌulkꞌ!" damang biuꞌ ndrù. Bɨ̀jɨy ke Nozibele daꞌuĩ̀ kꞌiy de ntsjɨjɨñ pa biuꞌ ndrù.

##
Juã̀y biuꞌ ndrù damang, "¡Ĩ̀t biuꞌ nmꞌɛ pa kiau!" Nozibele daꞌuã̀u, "Ni xiɛ̀ꞌɛp taꞌuĩ̀ biuꞌ nmꞌɛ de nda ndrù." "¡Ĩ̀t, u ntsuꞌulkꞌ!" damang biuꞌ ndrù. Bɨ̀jɨy ke Nozibele daꞌuĩ̀ biuꞌ nmꞌɛ.

##
U laꞌmẽ ke nꞌẽ̀ ntsjɨjɨñ, nꞌeung y nꞌsɨ̀ñ ꞌmɛ̀jɛ ruꞌ ganuꞌ pa biuꞌ ndrù. Ast ke nda ganuꞌ biuꞌ ndrù dasep, "Nozibele, chiñi laguà kanũ̀ karadat bimiùjugat. Kiùnt biuꞌ katꞌùs, ĩ̀t biuꞌ ntsjɨjɨñ y xiɨ̀ñky ruꞌ raꞌĩ̀k ant ke stakuɛ."

##
Juã̀y ke biuꞌ ndrù gamã, Nozibele datɨꞌɨ rnuꞌ de ruꞌ skanjɨ̃p de biuꞌ ganã̀u y dajùꞌts nda skanjɨ̃ kampiuꞌp de biuꞌ nmꞌɛ, kuɛ̀ nda kaꞌing de biuꞌ kanɛ̀ stsjɛuꞌ y nda en biuꞌ nkjã̀jãuꞌt. Nãꞌãñ danɛjɛꞌp mjàu maneꞌen kumu dajuꞌu.

##
Kuandu biuꞌ ndrù daꞌkuɛp en biuꞌ nꞌyeùs, danꞌjãsp mã̀ daꞌuàꞌt a Nozibele. "¡Nozibele, ¿pɨk kamiju?!" u maꞌa. "Kiua lameju, kampiuꞌp de biuꞌ nmꞌɛ," damang biuꞌ kantàp skanjɨ̃. "Kiua lameju, kaꞌing de biuꞌ kanɛ̀ stsjɛuꞌ," damang biuꞌ skanjɨ̃ nuye. "Kiua lameju, en biuꞌ nkjã̀jãuꞌt," damang biuꞌ rnuꞌ.

##
Ntũ̀ns biuꞌ ndrù danũ̀ ke Nozibele danꞌjũ̀mp. Biuꞌ ndrù danɛjɛꞌp, danɛjɛꞌp danɛjɛꞌp ast biuꞌ kamꞌus. Peru ruꞌdat ñꞌjiùdat de Nozibele pjɛ kun kiɨꞌt kiuãng. Biuꞌ ndrù gamã danɛjɛꞌp y ni xiɛꞌɛp ni naꞌau nũꞌũ ast chiñi.

##
* License: [CC-BY]
* Text: Tessa Welch
* Illustration: Wiehan de Jager
* Translation: Constantino Gómez González
* Language: pmq
