# Anansi y biuꞌ gaju

##
Laꞌmẽ ganuꞌ, bale ganuꞌ ruꞌdat ꞌliɛdat nip njũꞌũ ninɛp. Nip njũꞌũ pɨk ñkꞌĩ pa nꞌtũꞌũdat, u pɨk nꞌpjɛ biuꞌ skamjɨ̃ꞌɨ̃t, u pɨk ñkꞌĩ̀ herramientas de xiꞌpiã. Biuꞌ dius Nyame gapuꞌ de biuꞌ kantàu npãyꞌ y laꞌmẽ ꞌmɛ̀jɛ biuꞌ gajup de biuꞌ kampuꞌ. Laꞌkjuat en nda matsè de jiaung.

##
Nda ganuꞌ, Nyame damang dagù biuꞌ ntsꞌiꞌ de biuꞌ gajup a Anansi. Kad ke Anansi pajauꞌ y nũꞌũ kañjiũy de biuꞌ ntsꞌiꞌ, laxauꞌ nɛp dijiu. ¡Mjàu spàjauꞌts!

##
Biuꞌ codicioso Anansi damã̀p, "nꞌkjuat biuꞌ matsè en biuꞌ copa de nda nkuãng mjàu kajuã̀ꞌch. ¡Y naꞌẽ̀ xiauꞌ de kiau!" Lapɛꞌɛ nda ntjañky mpaꞌau, damàuꞌ kun u biuꞌ matsè jiaung, y dasuꞌts en biuꞌ santɛ̀ꞌp. Danꞌjãsp najã̀u nda nkuãng. Peru laꞌĩ̀p mjàu ntjajau njã̀u biuꞌ nkuãng kun biuꞌ matsè ke diñu laꞌpjɛ̀ꞌɛlp en ruꞌ bameꞌe.

##
Nkjant, buꞌ nꞌdɨy ñkꞌiy de Anansi pajauꞌ desd kampiup y dasep, “¿Nip mas nip ntjajau kajiã̀u si kasuꞌts biuꞌ matsè en biuꞌ kaꞌeng de jiɨꞌ?” Anansi dasuꞌts biuꞌ matsè nuɛ̀ de biuꞌ gaju en biuꞌ kaꞌeng y, bɨ̀jɨy naꞌẽ̀ mas nip ntjajau.

##
En nda kamiaꞌay dajuꞌu najiã̀u ast biuꞌ nkuãng. Peru ntũ̀ns gamaꞌay damã̀p: “Kañũꞌũ ke kiau ɛs buꞌ ke laꞌmẽ ꞌmɛ̀jɛ biuꞌ gajup, ¡peru buꞌ nꞌɨ̀y ɛs mas tsjàuꞌ nɛꞌ ke kiau!” Anansi gantsuɛ̃ng tant ke dajuɛ̀ulꞌ biuꞌ matsè desd biuꞌ majã̀ꞌch de biuꞌ nkuãng.

##
Najiañ mjàu masàjailꞌ. Biuꞌ gajup najiañ majañ y pa ꞌmɛ̀jɛdat. Y bɨ̀jɨy naꞌĩ kumu ruꞌdat ꞌliɛdat datjuꞌu gantũꞌũdat, dapɛ, tꞌẽ̀ herramientas de xiꞌpiã, y bale nɛp mas.

##
* License: [CC-BY]
* Text: Cuento de Ghana
* Illustration: Wiehan de Jager
* Translation: Constantino Gómez González
* Language: pmq
