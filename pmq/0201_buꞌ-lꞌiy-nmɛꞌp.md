# Buꞌ lꞌiy nmɛꞌp

##
Nda lꞌiy ñkꞌiy ɛs buꞌ kantàp ke danũ̀ nda nɛp ke ni xiɛ̀ꞌɛp danũ̀ en biuꞌ kajuã̀y.

##
Nkjant biuꞌ nɛp laꞌnup, buꞌ lꞌiy danũ̀ ke ɛs nda ntjuy miɛjɛ ke ya banꞌduà lejeng buꞌ nꞌdɨy.

##
Tèꞌeun peru nip pɨy, buꞌ ñkꞌiy lꞌiy daꞌnup buꞌ ntjuy.

"Nꞌmẽnan ntùnan de u," damjang ruꞌdat ꞌmiɛꞌdat de buꞌ lꞌiy ñkꞌiy.

"U y buꞌ ñꞌñiɛ̀ꞌp nip namìbe ni nɛp kun kiaguan".

##
Mas datɛ̀uꞌ de nda kamiaꞌay, buꞌ ganɛ̀ꞌ danꞌjãsp gulèjeng. "Kiɨnt!"

"¡Kua biɛ̀jɛnant mant!"

"¡Kantɛ!"

"¡¡¡Kiɨɨɨnnt!

##
Peru kuandu danjũ̀ buꞌ ganɛ̀ꞌ, ꞌmɛ̀jɛdat mjàu nip dakuɨ̀jɨbat nꞌuàdat. "¡¿Nda nmɛꞌp?!"

##
ꞌMɛ̀jɛdatt danꞌjãsp nalꞌiàjau. "Namanan ke ntùndan buꞌ tsꞌũ̀ y buꞌ nꞌdɨy, y nɨ̃̀jɨ̃y ɛs luke naꞌuĩ̀nan," mjang karadat. "¡Peru ndudat nꞌbiɛ̀jɛgan nɛp sanɛgan!"

mjang karadat.

##
Y bɨ̀jɨy naꞌĩ̀ kumu buꞌ tsꞌũ̀ najiàyꞌ laꞌjiɨ̀ ya kuɛ̀. Laꞌiàjaunꞌ nɛp nꞌẽ̀ kun buꞌ ganɛ̀ꞌ. Laꞌiàjaunꞌ nɛp nꞌẽ kun ùjuy laꞌjiɨ̀.

##
Peru en biuꞌ santjump damang ke ùjuy ɛs buꞌ ñꞌñiɛ̀ꞌ y ke u ɛs buꞌ tsꞌũ̀.

##
Si buꞌ lꞌiy biera najiàyꞌ guɛ̀jɛp ñkꞌiy, ꞌmɛ̀jɛ biera naꞌĩ̀ klɛ. Peru buꞌ lꞌiy nmꞌɛp dantay y dantay ast ke buꞌ nànp ya nip dajuꞌu datsìꞌ mas en biuꞌ kaꞌing. Y nip laꞌiajaung kusauꞌ mas laꞌuĩ̀, buꞌ lꞌiy nmɛꞌp nip laꞌjuꞌu laꞌĩ̀ nkjuande nda lꞌiy. Buꞌ tsꞌũ̀ xauꞌ kꞌuɨñꞌ y nip nɛ̀ꞌɛnp. Lamĩ ganuꞌ u sep ke laꞌẽ̀ kara ljiajau kun ruꞌ mbiaꞌayat.

##
Nmɛꞌp tsauꞌ kad ganuꞌ mas ke nip nũꞌũ y mjàu tsuɛ̃ng. Ke nip lajuꞌu laꞌẽ̀ rɛꞌ, ke nip lajuꞌu laꞌuĩ̀ ruꞌ.

Ke nip lajuꞌu laꞌuĩ̀ rɛꞌ y ruꞌ. Nda ganuꞌ mjàu gantsuɛ̃̀ng ke dagù nda sanjã̀jãñky biuꞌ daꞌuàilꞌ buꞌ tsꞌũ̀.

##
Nmɛꞌp datsauꞌ ke daꞌmẽ bale ntsja. Danɛjɛꞌp mjàu maneꞌen y kajuã̀y kumu u dajuꞌu.

##
Kuandu danjɛ̀ de danɛjɛꞌp, ya ɛs dagujunꞌ y nmɛꞌp namiɨ̀.

"¿Hiaaa?" daꞌuã̀up biuꞌ eco de u.

Meju laꞌjiɨ̀. Mjàu nanyaꞌa y naꞌiɨjɨilꞌ mjàu kabaꞌau y nip laꞌiã̀ꞌãp.

##
Kuandu nmꞌɛp ganu, meju nda nyuꞌuy tsjàu nũꞌũ. Nmꞌɛp daguajaꞌp en ruꞌ kiàu y danꞌjãsp daꞌmẽ stamjàꞌa.

##
Naꞌau daꞌuàꞌañp bale pɨk laꞌẽ̀ pa naguiju. Nmꞌɛp ꞌuꞌ y laxauꞌ, y ruꞌ nkjuande laꞌuĩ̀ buꞌ nyuꞌuy. Labiàye y laꞌjiajalꞌe ꞌmɛ̀jɛ ranuye.

##
Nda ntꞌuɛ, buꞌ nyuꞌuy daꞌuàjanꞌp biuꞌ nmꞌɛp ke lanꞌtsìꞌt ast biuꞌ kampiãyꞌp de nda ntꞌuɛ.

##
Najiàyꞌe naꞌiɨjɨilꞌe en biuꞌ kampiãyꞌp de ruꞌ sanjã. Nmɛꞌp dajuay ke buꞌ tsꞌũ̀ meju nꞌĩng y ke paꞌan. Y kuandu ganu...

##
...ruꞌ ranjã ya ntseꞌen kun buꞌ bimiùjup, buꞌ nyuꞌuy.

##
Nmꞌɛp bɨ̀jɨy danũ̀ luke nꞌmẽ nꞌẽ̀.

##
Nmꞌɛp daꞌkuɨ̀jɨ buꞌ tsꞌũ̀, laꞌjiɨ̀ y guày pur nda nꞌdɨy ke daꞌmɨ̀. Najianche labiajauꞌye en ruꞌ kiàuye pur bale kamiaꞌay. Nãꞌãñ nabiàude mjàu nis.

##
Buꞌ nꞌdɨy de nmɛꞌp y buꞌ tsꞌũ̀ ya laꞌmẽye ganuꞌ ntãye y ya naxauꞌye mejuye.

Peru, karadat ꞌliɛdat ya kuã̀jãdat ripiɨ pɨk uye mejuye.

##
* License: [CC-BY]
* Text: Lindiwe Matshikiza
* Illustration: Meghan Judge
* Translation: Constantino
* Language: pmq
