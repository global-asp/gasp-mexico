# Lꞌiyat de cera

##
Namĩ nda ganuꞌ karadat ꞌliɛdat de nda katꞌùs ke mejudat mjàu taljiung.

##
Nixɛ̀ꞌɛp tabiàñky.

Ruꞌdat raꞌpiàyat baꞌaybat ruꞌdat miɛꞌɛudat en biuꞌ katꞌùs y en ruꞌ huertos.

##
Peru nip njuãbat nkã̀jãdat rapiɨ de biuꞌ ñkiuɛ̀.

##
Mꞌjẽ ke ñkꞌĩ̀ ꞌmɛ̀jɛ ruꞌ ntjajabat en ruꞌ dagujunꞌ. ¡Purke ɛsat lꞌiyat de cera.

##
Peru nda de ruꞌdat lꞌiyat tsauꞌ ke mjàu nis mang nalejeng pa nmàjauꞌ biuꞌ ganuꞌ.

##
Nda ganuꞌ luke u mang naꞌĩ̀ mjàu ntɨꞌ. Ruꞌdat ñꞌjèundat datsjep ke nip laꞌẽ̀...

##
¡peru ya ɛs datɛ̀uꞌ! Naljiung kun biuꞌ mpa de biuꞌ ganuꞌ.

##
Ruꞌdat lꞌiyat de cera nakiɨjɨnꞌat de ñꞌjiũ̀ biuꞌ nꞌjèundat tjung.

##
Peru datꞌẽ̀ nda pan. Damjaꞌau ruꞌ mixàjailp de cera ke naljiung y datꞌẽ̀ nda xiljiañ.

##
Daꞌtsꞌìꞌ buꞌ ñꞌjèudat xiljiañ en biuꞌ kajuã̀ꞌch de nda nakuãng.

##
Y kuandu gulèjeng biuꞌ ganuꞌ, biuꞌ xiljiañ gamã gatsajaung y ntãu kun biuꞌ kantìl de biuꞌ tsjaꞌaut.

##
* License: [CC-BY]
* Text: Southern African Folktale
* Illustration: Wiehan de Jager
* Translation: Constantino Gómez González
* Language: pmq
